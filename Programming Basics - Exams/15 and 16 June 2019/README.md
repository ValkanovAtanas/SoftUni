Задача 1. Калкулатор за сериали
Напишете програма, която изчислява колко време ще ви отнеме да изгледате всички епизоди на един сериал в минути. Ще разполагате с брой сезони, брой епизоди на сезон и времетраене на един епизод. Във всеки епизод има реклами, които са с продължителност 20% от времето на един епизод. Също така знаете, че всеки сезон завършва със специален епизод, който е с 10м по-дълъг от обичайното. 
Вход
От конзолата се четат 4 реда:
•Име на сериал - текст
•Брой сезони – цяло число в диапазона [1… 10]
•Брой епизоди  – цяло число в диапазона [10… 80]
•Времетраене на обикновен епизод без рекламите – реално число в диапазона [40.0… 65.0]
Изход
Да се отпечата на конзолата времето, необходимо за изглеждане на всички епизоди, закръглено до най-близкото цяло число надолу в следния формат:
"Total time needed to watch the {име на сериал} series is {време} minutes."

Задача 1. Приход от филм
Наети сте от "SoftUni Studios" да напишете програма която пресмята потенциалната печалба от продажбата на билети за филм. Прожекцията на филма трае предварително зададен брой дни, като всеки ден се продават определен брой билети. Цената на 1 билет се определя от студиото. За излъчване на продукцията, определен процент от общия приход остава за киното.  
Вход
От конзолата се четат 5 реда:
1.Име на филм - текст
2.Брой дни - цяло число в диапазона [1… 90]
3.Брой билети  - цяло число в диапазона [100… 100000]
4.Цена на билет - реално число в диапазона [5.0… 25.0]
5.Процент за киното - цяло число в диапазона [5... 35]
Изход 
Да се отпечата на конзолата прихода от продажбите, в следния формат:
•"The profit from the movie {име на филм} is {приход на студиото} lv."
Цената на прихода да бъде форматирана до втората цифра след десетичния знак.

Задача 2. Обедна почивка
По време на обедната почивка искате да изгледате епизод от своя любим сериал. Вашата задача е да напишете програма, с която ще разберете дали имате достатъчно време да изгледате епизода. По време на почивката отделяте време за обяд и за отдих. Времето за обяд ще бъде 1/8 от времето за почивка, а времето за отдих ще бъде 1/4 от времето за почивка. 
Вход
От конзолата се четат 3 реда:
1.Име на сериал – текст
2.Продължителност на епизод  – цяло число в диапазона [10… 90]
3.Продължителност на почивката  – цяло число в диапазона [10… 120]
Изход
На конзолата да се изпише един ред:
•Ако времето е достатъчно да изгледате епизода: 
"You have enough time to watch {име на сериал} and left with {останало време} minutes free time."
•Ако времето не Ви е достатъчно:
"You don't have enough time to watch {име на сериал}, you need {нужно време} more minutes."
Времето да се закръгли до най-близкото цяло число нагоре.

Задача 6. Билети за филм
Трябва да напишете програма, която чете три цели числа  a1, a2, n въведени от потребителя и генерира номера за билети, които се състоят от следните 4 символа:
•Символ 1: символ с ASCII код от а1 до а2 - 1
•Символ 2: цифра от 1 до n - 1
•Символ 3: цифра от 1 до n / 2 - 1
•Символ 4: цифрова репрезентация (ASCII код) на символ 1
След като са изпълнени условията се генерира следния билет:
"{Символ 1}-{Символ 2}{Символ 3}{Символ  4}"
Вход
•a1 – цяло число в интервала [65… 89]
•a2 – цяло число в интервала [66… 91]
•n – цяло число в интервала [1… 10]
Изход
На конзолата трябва да се отпечатат всички билетни номера, на които числовата репрезентация на символ 1 е нечетна и сборът на символ 2, символ 3 и символ 4 е нечетен.

Задача 6. Любим филм
Петък вечер е и се чудите кой филм да си пуснете да гледате. Решавате да напишете програма, която да избере това вместо вас. До команда "STOP" получавате заглавия на любими ваши филми. Най-добрият филм за вас ще бъде този, който има най-много точки. Точките се изчисляват като сбор от ASCII стойностите на символите в заглавието на филма. (няма да има случай, в който имаме два филма с равен брой точки)
При изчислението на точките трябва да се има предвид следното:
•За всяка малка буква в заглавието, от сумата трябва да се извади два пъти дължината на заглавието на филма.
•За всяка главна буква в заглавието, от сумата трябва да се извади дължината на заглавието на филма.
Може да имате максимум 7 заглавия на филми.
Вход
От конзолата се четат редове до команда "STOP" или до достигането на лимита от 7 филма:
•Заглавие на филм  – текст;
Изход
На конзолата да се отпечата:
•Ако сте достигнали лимита от 7 филма трябва да отпечатате:
"The limit is reached."
Да се отпечата най-добрият филм за вас:
"The best movie for you is {заглавие на филм} with {сума на символите} ASCII sum."
