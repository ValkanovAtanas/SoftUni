Задача 1. Доставка на храна
Ресторант отваря врати и предлага няколко менюта на преференциални цени: 
•Пилешко меню –  10.35 лв. 
•Меню с риба – 12.40 лв. 
•Вегетарианско меню  – 8.15 лв. 
Напишете програма, която изчислява колко ще струва на група хора да си поръчат храна за вкъщи.
Групата ще си поръча и десерт, чиято цена е равна на 20 процента от общата сметка (без доставката). Цената на доставка е 2.50лв и се начислява най-накрая.  
Вход
От конзолата се четат 3 реда:
•Брой пилешки менюта – цяло число в интервала [0… 99]
•Брой менюта с риба - цяло число в интервала [0… 99]
•Брой вегетариански менюта - цяло число в интервала [0… 99]
Изход
Да се отпечата на конзолата един ред:  "Total: {цена на поръчката}"
Сумата да е форматирана до втория знак след десетичната запетая.

Задача 2. Сафари
Симона и Светлин ще ходят на почивка в Африка и искат да отидат на сафари. Понеже за делничните дни вече имат планове, решават, че ще отидат събота или неделя. Напишете програма, която изчислява колко ще им струва ходенето на сафари и дали бюджетът им ще им стигне да отидат, като имате предвид следното:
•Цената на един литър гориво е 2.10 лв.
•Цената за екскурзовод е 100лв.
•В зависимост от деня има отстъпки от общата цена - за събота 10%, а за неделя 20%
Вход
От конзолата се четат 3 реда:
•Бюджет – реално число в интервала [0.00… 10000.00]
•Колко литра гориво ще са им нужни – реално число в интервала [1.00… 50.00]
•Ден от седмицата – текст с възможности "Saturday" и "Sunday" 
Изход
Да се отпечата на конзолата един ред:  
•Ако бюджетът е достатъчен:
"Safari time! Money left: {колко пари са им останали} lv. "
•Ако бюджетът не е достатъчен:
"Not enough money! Money needed: {колко пари не им достигат} lv."
Сумите трябва да са форматирани до втория знак след десетичната запетая.

Задача 3. Мобилен оператор
Мобилен оператор предлага договори с различна месечна такса в зависимост от срока - 1 или 2 години.  Да се напише програма, която изчислява дължимата сума, която трябва да се плати за определен брой месеци.
срок / тип	   Small	   Middle	 	  Large        	ExtraLarge
1 година(one)	 9.98 лв.  18.99 лв.	25.98 лв.	    35.99 лв.
2 години(two)	 8.58 лв.  17.09 лв.	23.59 лв.	    31.79 лв.
Условия:
•	при добавен мобилен интернет, към таксата за един месец се добавя:
o	при такса по-малка или равна на 10.00 лв.  5.50 лв.
o	при такса по-малка или равна на 30.00 лв.  4.35 лв.
o	при такса по-голяма от 30.00 лв.  3.85 лв.
•	ако договорът e за две години, общата сума се намалява с 3.75%
Вход
От конзолата се четат 3 реда:
1.	Срок на договор – текст – "one", или "two"
2.	Тип на договор – текст – "Small",  "Middle", "Large"или "ExtraLarge"
3.	Добавен мобилен интернет – текст – "yes" или "no"
4.	Брой месеци за плащане - цяло число в интервала [1 … 24]
Изход
На конзолата се отпечатва 1 ред:
•	Цената, която заплаща клиентът, форматирана до втория знак след десетичната запетая, в следния формат:  "{цената} lv."

Задача 4. Туристически магазин
Времето се затопля и туристи, започват да си правят разходки високо в планината, където все още сняг, като за целта те трябва да закупят нужната туристическа екипировка.
Вашата задача е да напишете програма, която да изчислява, стойността на екипировката, както и дали определения бюджет е достатъчен или не, като се знае, че в магазина има следната промоция: Всеки трети продукт е на половин цена.
Вход
От конзолата се чете:
•	На първи ред – бюджетът - реално число в интервала [1.00… 100000.00]
•	След това поредица от два реда (до получаване на команда "Stop" или при заявка за купуване на продукт, чиято стойност е по-висока от наличния бюджет) :
o	Име на продукта – текст
o	Цена на продукта – реално число в интервала [1.00… 5000.00]
Изход
На конзолата да се отпечатат следните редове според случая:
•	При получаване на командата "Stop", на един ред:
o	"You bought {брой на закупените продукти} products for {цена на покупките} leva."
•	При заявка за покупка на продукт, чиято цена е по-висока от останалите пари, на два реда:
o	"You don't have enough money!"
o	"You need {недостигащи пари} leva!"

Задача 5. Деление без остатък
Дадени са n цели числа в интервала [1…1000]. От тях някакъв процент p1 се делят без остатък на 2, друг процент p2 се делят без остатък на 3, друг процент p3 се делят без остатък на 4. Да се напише програма, която изчислява и отпечатва процентите p1, p2 и p3.

Задача 6. Ветеринарен Паркинг
Деси трябва да заведе котката си на ветеринар, но паркингът се заплаща. Напишете програма, която пресмята колко общо трябва да се плати за престоя на колата на Деси на паркинга. Паркингът е различен от останалите и има разнообразен ценоразпис. За всеки четен ден и нечетен час, паркингът таксува 2.50 лева. Във всеки нечетен ден и четен час таксата е 1.25 лева, във всички останали случаи се заплаща 1 лев. Таксуването става на всеки изминал час от деня. Всеки един от изходите трябва да бъде закръглен до втория знак след десетичната запетая.
Вход
От конзолата се четaт два реда:
•Брой дни – цяло число в интервала [1 … 5]
•Брой часове за всеки един от дните - цяло число в интервала [1 … 24]
Изход:
Да се отпечата на конзолата:
•За всеки изминал ден, общата сума, която трябва да се плати – "Day: {индексът на деня} – 
{общата сума за деня} leva"
•Когато програмата приключи - "Total: {общата сума за всички дни} leva"
