Задача 1. Великденски обяд
Бабата на Деси всяка година приготвя обяд за семейството си за Великден. Напишете програма, която изчислява какви разходи ще има по приготвянето на обяда, като знаете колко броя козунаци, кори с яйца и килограма курабии е купила.  Цените на продуктите са следните:
•Козунак  – 3.20 лв.
•Яйца –  4.35 лв. за кора с 12 яйца
•Курабии – 5.40 лв. за килограм
•Боя за яйца - 0.15 лв. за яйце
Вход
От конзолата се четат 3 реда:
•Брой козунаци - цяло число в интервала [0 … 99]
•Брой кори с яйца - цяло число в интервала [0 … 99]
•Килограми курабии - цяло число в интервала [0 … 99]
Изход
Да се отпечата на конзолата колко ще са разходите по приготвянето на обяда. Сумата да бъде форматирана до втория знак след десетичната запетая.

Задача 1. Великденска пекарна
Великденските празници наближават и местната пекарна започва да набавя продуктите, които ще са ѝ нужни за изработка на великденските сладкиши. Вашата задача е да напишете програма, която да изчислява нужната сума за закупуване на продуктите. Нужните продукти са: брашно, захар, яйца и мая. От конзолата се въвежда цената на брашното за килограм, нужните килограми брашно, килограмите захар, броя на корите с яйца и пакетите мая.
•цената на килограм захар е с 25% по-ниска от тази на килограм брашно
•цената на една кора с яйца е с 10% по-висока от цената на килограм брашно
•цената на един пакет мая е с 80% по-ниска от цената на килограм захар
Вход
От конзолата се четат 5 реда:
1.Цена на брашното за един килограм – реално число в интервала [0.00 … 10000.00]
2.Килограми на брашното – реално число в интервала [0.00 … 10000.00]
3.Килограми на захарта – реално число в интервала [0.00 … 10000.00]
4.Брой кори с яйца – цяло число в интервала [0 … 10000]
5.Пакети мая  – цяло число в интервала [0 … 10000]
Изход
Да се отпечата на конзолата едно число:
•Сумата, която ще им е необходима, форматирана до втория знак след десетичната запетая

Задача 2.  Великденско парти
Деси има рожден ден на Великден и иска да организира парти за своите приятели. Тя знае какъв е броят гости, които иска да покани и колко е кувертът за всеки гост. От броя гости зависи и каква отстъпка ще получи за куверта за един човек.
Ако покани:
•Между 10 (вкл.) и 15 (вкл.) човека -> 15 % отстъпка от куверта за един човек
•Между 15 и 20 (вкл.) човека -> 20 % отстъпка от куверта за един човек
•Над 20 човека -> 25 % отстъпка от куверта за един човек
Деси трябва да предвиди и закупуването на торта за партито. Цената на тортата е 10% от бюджета на Деси.
Напишете програма, която изчислява дали бюджетът на Деси ще и е достатъчен за партито.
Вход
От конзолата се четат 3 реда:
1.Брой гости – цяло число в интервала [1...99] 
2.Цена на куверт за един човек – реално число в интервала [0.00 … 99.00]
3.Бюджетът на Деси  – реално число в интервала [0.00 … 9999.00] 
Изход
На конзолата да се отпечата един ред:
•Ако бюджетът  е достатъчен:
"It is party time! {останали пари} leva left."
•Ако бюджетът не е достатъчен:
"No party! {недостигащи пари} leva needed."
Резултатът да бъде форматиран до втория знак след десетичната запетая.

Задача 2. Гости за Великден
Любо очаква гости за Великден. Той разполага с определен бюджет, който е предвидил, за да купи козунаци и боядисани яйца. Известно е, че един козунак стига за трима човека, като всеки гост ще получи и по 2 яйца. Вашата задача е да намерите колко козунака и яйца трябва да купи Любо, както и каква ще е сумата, която той трябва да плати и дали бюджета му е достатъчен. При изчисляването на броя козунаци, които Любо трябва да закупи, техният брой трябва да се закръгли към по-голямото цяло число.  Ако парите не му стигат, трябва да се изведе съобщение, колко не му достигат.
Известно е, че:
•Един козунак струва 4лв.
•Едно яйце струва 0.45лв.
Вход
От конзолата се четат 2 реда:
•На първия ред са броят на гостите – цяло число в интервала [0 ... 200000]
•На втория ред е бюджетът с който разполага Любо  – цяло число в интервала [0 ... 200000]
Изход
На конзолата да се отпечатат два реда:
•Ако бюджетът е достатъчен:
"Lyubo bought {брои закупени козунаци} Easter bread and {брои закупени яйца} eggs."
"He has {останали пари} lv. left."
•Ако  бюджетът НЕ Е достатъчен:
"Lyubo doesn't have enough money."
"He needs {недостигащи пари} lv. more."
Парите да бъдат форматирани до втората цифра след десетичния знак.

Задача 6. Великденска украса
За великденските празници, магазин започва да продава три вида великденска украса – кошнички за яйца (basket), великденски венци (wreath) и шоколадови зайци (chocolate bunny). Вашата задача е да напишете програма, която да изчислява каква сметка трябва да плати всеки един клиент на магазина, като се има в предвид, че всеки клиент закупил четен брой продукти, ще получи 20% отстъпка от крайната цена. След като всички клиенти приключат с покупките, трябва да се отпечата средно по колко пари е похарчил всеки човек.
Цените на продуктите са:
•кошничка за яйца (basket) – 1.50 лв.
•великденски венец (wreath) – 3.80 лв.
•шоколадов заек (chocolate bunny) – 7 лв.
Вход
От конзолата първоначално се чете един ред:
•Брои на клиентите в магазина – цяло число [1… 100]
•След това за всеки един клиент на нов ред до получаване на командата "Finish" се чете:
Покупката която клиента е избрал – текст ("basket", "wreath" или "chocolate bunny")
Изход
•При получаване на командата "Finish" да се отпечата един ред:
"You purchased {броя на покупките} items for {крайната цена} leva."
•Накрая, след като всички клиенти приключат с покупките, да се отпечата на един ред
"Average bill per client is: {средно аритметично на парите които е похарчил всеки един клиент} leva."
Всички пари трябва да бъдат форматирани до втората цифра след десетичния знак.

Задача 6. Великденски конкурс
С наближаването на Великден, пекарна организира конкурс за направата на най-хубав козунак. Напишете програма, която да намира сладкаря с най-висок резултат. В началото на конкурса се въвежда броя на козунаците, които ще бъдат дегустирани от посетителите на пекарната, като за всеки козунак различен брой посетители, ще дадат оценка от 1 до 10.
Вход
Първоначално от конзолата се прочита броя на козунаците – цяло число в интервала [1… 100]
След това за всеки козунак се прочита:
•Името на пекаря, който е направил козунака – текст
•До получаване на командата "Stop" се прочита 
оценка за козунак от един човек  – цяло число в интервала [1... 10]
Изход
След получаване на командата "Stop" се печата един ред:
•"{името на пекаря} has {общият брой получени точки} points."
Ако след командата "Stop", пекарят е с най-много точки до момента, да се отпечата допълнителен ред:
•"{името на пекаря} is the new number 1!"
След дегустация на всички козунаци, да се отпечата един ред:
•"{името на пекаря с най-много точки} won competition with {точките на пекаря} points!"
