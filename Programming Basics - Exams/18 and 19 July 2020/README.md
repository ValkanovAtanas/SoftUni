Задача 1. Приход на агенция
Напишете програма, която изчислява печалбата на агенция за продажба на самолетни билети. Агенцията продава самолетни билети на различни авиокомпании. Ще получите информация за броя продадени билети за възрастни и броя продадени детски билети. Нетната цена на билета за възрастен се определя от авиокомпанията, а детският билет е със 70% по-евтин. Агенцията добавя към нетната цена на всеки билет такса обслужване.  Крайната печалба на Агенцията е 20% от общата цена на всички билети.
Вход:
От конзолата се четат 5 реда:
1.Име на авиокомпанията - текст
2.Брой билети за	 възрастни – цяло число в диапазона [1…400]
3.Брой детски билети – цяло число в диапазона [25…120]
4.Нетна цена на билет за възрастен – реално число в диапазона [100.0…1600.0]
5.Цената на такса обслужване - реално число в диапазона [10.0…50.0]
Изход:
Да се отпечата на конзолата крайната печалбата от продажбите, в следния формат:
•"The profit of your agency from {име на авиокомпанията} tickets is {печалба за агенцията} lv."
Цената на печалбата да бъде форматирана до втората цифра след десетичния знак.

Задача 2. Добавяне на багаж
Мими има закупени самолетни билети, но в последствие решава да си добави багаж към тях.
Таксите за багаж се изчисляват въз основа на теглото на чекирания багаж:
•до 10кг – 20% от цената на багаж над 20кг
•между 10кг и 20кг вкл. – 50% от цената на багаж над 20кг.
•над 20кг – таксата се чете от конзолата
В зависимост от броя на дните, които остават до пътуването, цената се оскъпява:
•повече от 30 дни - цената на багажа се оскъпява с 10%
•между 7 и 30 дни вкл. - цената на багажа се оскъпява с 15%
•по-малко от 7 дни - цената на багажа се оскъпява с 40%
Напишете програма, която пресмята колко ще трябва да заплати Мими, спрямо горните условия.
Вход:
От конзолата се четат 4 реда:
1.Цената на багаж над 20кг - реално число в диапазона [10.0…80.0]
2.Килограми на багажа – реално число в диапазона [1.0…32.0]
3.Дни до пътуването – цяло число в диапазона [1…60]
4.Брой багажи – цяло число в диапазона [1…10]
Изход
Да се отпечата на конзолата сумата, която ще трябва да заплати Мими за багажите, в следния формат:
•" The total price of bags is: {цената на багажите} lv. "
Сумата да бъде форматирана до втората цифра след десетичния знак.

Задача 3. Алуминиева дограма
Фирма-производител на алуминиева дограма приема поръчки за изработката и монтаж със следния ценоразпис за един брой. Фирмата приема само поръчки на едро (над 10 бр.). В зависимост от поръчания брой дограми, фирмата прави различна отстъпка на своите клиенти.
Фирмата предлага също и доставка на поръчките си срещу 60 лв.
Размер	Единична цена	Отстъпка от цената
90X130	110 лв.	 Над 30 броя – 5%
 Над 60 броя – 8%
100X150	140 лв.	 Над 40 броя – 6%
   Над 80 броя – 10%
130X180	190 лв.	 Над 20 броя – 7% 
   Над 50 броя – 12%
200X300	250 лв.	 Над 25 броя – 9%
   Над 50 броя – 14%
Ако поръчката надвишава 99 броя  – върху крайната цена се начисляват допълнителни 4% отстъпка (след като се начисли цената за доставка, ако има такава).
При поръчка под 10 бр. на конзолата да бъде изписано "Invalid order"
Вход:
Потребителят въвежда 3 реда:
1.Брой дограми – цяло число в интервала [0..1000];
2.Вид на дограмите – текст "90X130" или "100X150" или "130X180" или "200X300";
3.Начин на получаване – текст
•С доставка - "With delivery" 
•Без доставка - "Without delivery"
Изход:
Извежда се едно число – стойността на поръчката, в следния формат:
"{Обща стойност на поръчката} BGN"
Резултатът да се форматира до втори знак след десетичната запетая.

Задача 4. Топки
В кутия имаме неопределен брой топки с различни цветове, които ни носят различен брой точки. Задачата ни е да извадим Х бр. топки, които ще бъдат въведени от конзолата, като се има в предвид, че всеки различен цвят влияе на точките ни по следния начин:
•	Ако топката е “red” точките ни се повишават с 5.
•	Ако топката е “orange” точките ни се повишават с 10.
•	Ако топката е “yellow” точките ни се повишават с 15.
•	Ако топката е “white” точките ни се повишават с 20.
•	Ако топката е “black” точките ни се делят на 2, като закръгляме към по-малкото цяло число.
Ако топката е с какъвто и да е цвят, различен от по-горните, точките не се манипулират и програмата продължава да работи.
Вход:
1.От конзолата се чете 1 цяло число N, което е броят на топките в диапазон (0-1000).
2.След това се четат N на брой цветове.
Изход:
Отпечатват се следните редове:
“Total points: {всичките събрани точки}”
“Points from red balls {броят червени топки}”
“Points from orange balls {броят оранжеви топки}”
“Points from yellow balls {броят жълти топки}”
“Points from white balls {броят бели топки}”
“Other colors picked: {броят на избраните топки извън зададените цветове}”
“Divides from black balls: {броят на пътите, в които точките са били разделяни на 2}”

Задача 5. Най-добър играч 
Пепи иска да напишете програма, чрез която да разбере кой е най-добрият играч от световното първенство. Информацията, която получавате ще бъде играч и колко гола е отбелязал. От вас се иска да отпечатате кой е играчът с най-много голове и дали е направил хет-трик. Хет-трик е, когато футболистът е вкарал 3 или повече гола. Ако футболистът е вкарал 10 или повече гола, програмата трябва да спре.
Вход:
От конзолата се четат по два реда до въвеждане на команда "END":
•	Име на играч – текст
•	Брой вкарани голове  – цяло положително число в интервала [1 … 10000]
Изход:
На конзолата да се отпечатат 2 реда :
•	На първия ред:
            "{име на играч} is the best player!"
•	На втория ред :
o	 Ако най-добрият футболист е направил хеттрик:
                   "He has scored {брой голове} goals and made a hat-trick !!!"
o	Ако най-добрият футболист не е направил хеттрик:
                   "He has scored {брой голове} goals."

Задача 6. Баркод Генератор
Техниката в магазин за коледни украси се разваля. Артикулите, които съдържат четни числа в своя баркод не могат да бъдат маркирани от касиерите. Вашата задача е, да напишете програма, която генерира всички баркодове, които НЕ съдържат четни цифри в себе си.
Вход:
•Две четирицифрени числа, които показват обхвата на баркодовете, които трябва да промените.
•Първи ред – четирицифрено число – началото на обхвата. Цяло число в интервала [1000…9999]
•Втори ред – четирицифрено число – края на обхвата. Цяло число в интервала [1000…9999]
Изход:
На конзолата трябва да се отпечатат всички "баркодове", които НЕ съдържат четна цифра в себе си, разделени с интервал.
