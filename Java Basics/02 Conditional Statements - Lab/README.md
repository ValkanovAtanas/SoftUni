1.Проверка за отлична оценка
Напише конзолна програма, която чете оценка (цяло число), въведена от потребителя, и отпечатва "Excellent!" ако оценката е 5 или по-висока.

2.Намиране на по-голямото число
Да се напише програма, която чете две цели числа, въведени от потребителя, и отпечатва по-голямото от двете. 

3.Четно или нечетно
Да се напише програма, която чете цяло число, въведено от потребителя, и печата дали е четно или нечетно. 

4.Число от 100 до 200
Да се напише програма, която чете цяло число, въведено от потребителя, и проверява дали е под 100, между 100 и 200 или над 200. 

5.Познай паролата
Да се напише програма, която чете парола (един ред с произволен текст), въведена от потребителя, и проверява дали въведеното съвпада с фразата "s3cr3t!P@ssw0rd". При съвпадение да се изведе "Welcome". При несъвпадение да се изведе "Wrong password!".

6.Лица на фигури
Да се напише програма, в която потребителят въвежда вида и размерите на геометрична фигура и пресмята лицето й. Фигурите са четири вида: квадрат (square), правоъгълник (rectangle), кръг (circle) и триъгълник (triangle). На първия ред на входа се чете вида на фигурата (square, rectangle, circle или triangle). Ако фигурата е квадрат, на следващия ред се чете едно число - дължина на страната му. Ако фигурата е правоъгълник, на следващите два реда четат две числа - дължините на страните му. Ако фигурата е кръг, на следващия ред чете едно число - радиусът на кръга. Ако фигурата е триъгълник, на следващите два реда четат две числа - дължината на страната му и дължината на височината към нея. Резултатът да се закръгли до 3 цифри след десетичната точка. 

7.Магазин за детски играчки
Петя има магазин за детски играчки. Тя получава голяма поръчка, която трябва да изпълни. С парите, които ще спечели иска да отиде на екскурзия. Да се напише програма, която пресмята печалбата от поръчката.
Цени на играчките:
•Пъзел - 2.60 лв.
•Говореща кукла - 3 лв.
•Плюшено мече - 4.10 лв.
•Миньон - 8.20 лв.
•Камионче - 2 лв.
Ако поръчаните играчки са 50 или повече магазинът прави отстъпка 25% от общата цена. От спечелените пари Петя трябва да даде 10% за наема на магазина. Да се пресметне дали парите ще ѝ стигнат да отиде на екскурзия.
Вход
От конзолата се четат 6 реда:
1.Цена на екскурзията - реално число в интервала [1.00 … 10000.00]
2.Брой пъзели - цяло число в интервала [0… 1000]
3.Брой говорещи кукли - цяло число в интервала [0 … 1000]
4.Брой плюшени мечета - цяло число в интервала [0 … 1000]
5.Брой миньони - цяло число в интервала [0 … 1000]
6.Брой камиончета - цяло число в интервала [0 … 1000]
Изход
На конзолата се отпечатва:
•Ако парите са достатъчни се отпечатва:
"Yes! {оставащите пари} lv left."
•Ако парите НЕ са достатъчни се отпечатва:
"Not enough money! {недостигащите пари} lv needed."
Резултатът трябва да се форматира до втория знак след десетичната запетая.
