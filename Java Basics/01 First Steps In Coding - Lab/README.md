1.Конзолна програма "Hello SoftUni"
Напишете конзолна Java програма, която отпечатва текста "Hello SoftUni".

2.Числата от 1 до 10
Напишете Java конзолна програма, която отпечатва числата от 1 до 10 на отделни редове на конзолата.

3.Пресмятане на лице на квадрат
Да се напише конзолна програма, която въвежда цяло число "a" и пресмята лицето на квадрат със страна "a".

4.От инчове към сантиметри
Да се напише програма, която чете от конзолата реално число и преобразува числото от инчове в сантиметри. За целта умножете инчовете по 2.54 (защото 1 инч = 2.54 сантиметра).

5.Поздрав по име
Да се напише програма, която чете от конзолата име на човек и отпечатва "Hello, <name>!", където <name> е въведеното име от конзолата

6.Съединяване на текст и числа
Напишете програма, която прочита от конзолата име, фамилия, възраст и град и печата съобщение от следния вид: "You are <firstName> <lastName>, a <age>-years old person from <town>."

7.Изготвяне на проекти
Напишете програма, която изчислява колко часове ще са необходими на един архитект, за да изготви проектите на няколко строителни обекта. Изготвянето на един проект отнема три часа.
Вход
От конзолата се четат 2 реда:
1.Името на архитекта - текст
2.Брой на проектите - цяло число в интервала [0… 100]
Изход
На конзолата се отпечатва:
"The architect {името на архитекта} will need {необходими часове} hours to complete {брой на проектите} project/s."

8.Зоомагазин
Напишете програма, която пресмята нужните разходи за закупуването на храна за кучета.  Храната се пазарува основно за кучета, от зоомагазин, но понякога стопанинът им купува и за животните на съседа му. Една опаковка храна за кучета е на цена 2.50лв., а всяка друга, която не е за тях струва 4лв.
Вход
От конзолата се четат 2 реда:
1.Броят на кучетата – цяло число в интервала [0… 100]
2.Броят на останалите животни  - цяло число в интервала [0… 100]
Изход
На конзолата се отпечатва:
"{крайната сума} lv."

9.Озеленяване на дворове
Божидара разполага с няколко къщи на Черноморието и желае да озелени дворовете на някои от тях, като по този начин създаде уютна обстановка и комфорт на гостите си, като за целта е наела фирма.
Напишете програма, която изчислява необходимите средства, които Божидара ще трябва да заплати на фирмата изпълнител на проекта. Цената на един кв. м. е 7.61лв със ДДС. Тъй като нейният двор е доста голям, фирмата изпълнител предлага 18% отстъпка от крайната цена.
Вход
От конзолата се прочита само един ред:
1.Кв. метри, които ще бъдат озеленени – реално число в интервала [0.00… 10000.00]
Изход
На конзолата се отпечатват два реда:
"The final price is: {крайна цена на услугата} lv."
"The discount is: {отстъпка} lv."
