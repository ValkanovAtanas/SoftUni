1.Часовник
Напишете програма, която отпечатва часовете в денонощието от 0:0 до 23:59, всеки на отделен ред. Часовете трябва да се изписват във формат "{час}:{минути}".

2.Таблица за умножение
Отпечатайте на конзолата таблицата за умножение за числата от 1 до 10 във формат: 
"{първи множител} * {втори множител} = {резултат}". 

3.Комбинации
Напишете програма, която изчислява колко решения в естествените числа (включително и нулата) има уравнението:
x1 + x2 + x3 = n
Числото n е цяло число и се въвежда от конзолата. 

4.Сума от две числа
Напишете програма която проверява всички възможни комбинации от двойка числа в интервала от две дадени числа. На изхода се отпечатва, коя поред е комбинацията чиито сбор от числата е равен на дадено магическо число. Ако няма нито една комбинация отговаряща на условието се отпечатва съобщение, че не е намерено.
Вход
Входът се чете от конзолата и се състои от три реда:
•Първи ред – начало на интервала – цяло число в интервала [1...999]
•Втори ред – край на интервала – цяло число в интервала [по-голямо от първото число...1000]
•Трети ред – магическото число – цяло число в интервала [1...10000]
Изход
На конзолата трябва да се отпечата един ред, според резултата:
•Ако е намерена комбинация чиито сбор на числата е равен на магическото число
"Combination N:{пореден номер} ({първото число} + {второ число} = {магическото число})"
•Ако не е намерена комбинация отговаряща на условието
"{броят на всички комбинации} combinations - neither equals {магическото число}"

5.Пътуване
Ани обича да пътува и иска тази година да посети няколко различни дестинации. Като си избере дестинация, ще прецени колко пари ще й трябват, за да отиде до там и ще започне да спестява. Когато е спестила достатъчно, ще може да пътува.
От конзолата всеки път ще се четат първо дестинацията и минималния бюджет, който ще е нужен за пътуването, реално число. 
След това ще се четат няколко суми, реални числа, които Ани спестява като работи и когато успее да събере достатъчно за пътуването, ще заминава, като на конзолата трябва да се изпише:
 "Going to {дестинацията}!" 
Когато е посетила всички дестинации, които иска, вместо дестинация ще въведе "End" и програмата ще приключи.

6.Сграда
Напишете програма, която извежда на конзолата номерата на стаите в една сграда (в низходящ ред), като са изпълнени следните условия:
•На всеки четен етаж има само офиси
•На всеки нечетен етаж има само апартаменти
•Всеки апартамент се означава по следния начин : А{номер на етажа}{номер на апартамента}, номерата на апартаментите започват от 0.
•Всеки офис се означава по следния начин : О{номер на етажа}{номер на офиса}, номерата на офисите също започват от 0.
•На последният етаж винаги има апартаменти и те са по-големи от останалите, за това пред номера им пише 'L', вместо 'А'. Ако има само един етаж, то има само големи апартаменти!
От конзолата се прочитат две цели числа - броят на етажите и броят на стаите за един етаж. 

7.Билети за кино
Вашата задача е да напишете програма, която да изчислява процента на билетите за всеки тип от продадените билети: студентски(student), стандартен(standard) и детски(kid), за всички прожекции. Трябва да изчислите и колко процента от залата е запълнена за всяка една прожекция.
Вход
Входът е поредица от цели числа и текст:
•На първия ред до получаване на командата "Finish" - име на филма – текст
•На втори ред – свободните места в салона за всяка прожекция – цяло число [1 … 100]
•За всеки филм, се чете по един ред до изчерпване на свободните места в залата или до получаване на командата "End":
Типа на закупения билет - текст ("student", "standard", "kid")
Изход
На конзолата трябва да се печатат следните редове:
•След всеки филм да се отпечата, колко процента от кино залата е пълна
"{името на филма} - {процент запълненост на залата}% full."
•При получаване на командата "Finish" да се отпечатат четири реда:
"Total tickets: {общият брой закупени билети за всички филми}"
"{процент на студентските билети}% student tickets."
"{процент на стандартните билети}% standard tickets."
"{процент на детските билети}% kids tickets."
